<?xml version="1.0" encoding="UTF-8"?>
<twinglydata numberOfMatchesReturned="1" secondsElapsed="0.413" numberOfMatchesTotal="29383" incompleteResult="false">
  <post>
    <id>15420612957445610214</id>
    <author>Cornucopia?</author>
    <url>http://cornucopia.cornubot.se/2017/02/har-ryssland-brutit-mot.html</url>
    <title>Har Ryssland brutit mot kärnvapenprovstoppet?</title>
    <text>USA verkar ha ombaserat sitt ena i kärnvapenprovdetekteringsplan Constant Phoenix till Europa. Samtidigt har nivåer av den med mänskligt ursprung joniserande isotopen Jod-131 detekterats, ursprungligen i Nordnorge, som ligger närmast Rysslands gamla kärnvapentestområden i Novaja Semlja. Det väcker frågan om Ryssland börjat testa kärnvapen igen? Sovjetunionens första kärnvapenprov.Jod-131 har mänskligt ursprung, och är en isotop som uppstår vid detonation av Uran-235 eller plutoniumbaserade kärnvapen. Den har nu uteslutande i partikelform detekterats i inledningsvis Nordnorge närmast gränsen mot Ryssland enligt franska strålskyddsinstitutet och sedan bland annat i norra Finland och ner över resten av Europa. Nordnorge är som bekant närmast Rysslands gamla kärnvapenprovområden vid t ex Novaja Semlja. Jod-131 har en kort halveringstid och ursprunget ligger därför i närtid. Ursprunget för isotoperna är i detta fall än så länge okänt, och det är också ovanligt att de endast förekommer i partikelform och inte även i gasform. Samtidigt verkar nu USA ombaserat en av sina två kärnvapenprovdetekteringsplan Constant Phoenix till Wales.One of the two WC-135C CONSTANT PHOENIX Nuclear detonation research aircraft heading towards Wales. Rebasing to UK? pic.twitter.com/2P4IDmovzH— S2 Intel (@Strat2Intel) February 17, 2017Flygplanstypen används för att uppe i atmosfären detektera spår av kärnvapendetonationer, till skillnad mot mätstationerna som det franska strålskyddsinstitutet rapporterar om, som är markbaserade.  Det är inte orimligt att man vill söka av högre atmosfär efter spår av ett kärnvapenprov. Ryssland håller på att uppgradera sina kärnvapen till nya toppmoderna robotar och det är inte orimligt att man i samband med detta också tar fram nya stridsspetsar och inte bara bärare. Med tanke på att Ryssland redan övergett ett antal nedrustnings- och fredsavtal, åtminstone sex stycken, inklusive avtalet mot markbaserade medeldistansrobotar, så är det inte otänkbart att man nu också övergett kärnvapenprovstoppsavtalet. Det handlar i så fall om en underjordisk detonation, då den inte detekterats av satelliter. Frågan är också vad för styrka och på vilket djup. Söker man hos USGS finns det inga jordbävningar med magnitud 2.5+ detekterade i norra Ryssland tillbaka till november 2016 annat än en jordbävning utanför Tiksi. Av Sovjetunionens två främsta provplatser är det bara Novaja Semlja som är kvar inom den Ryska Federationen. Man gjorde undantaget Novaja Semlja främst sina 1000+ provsprängingar i andra sovjetrepubliker än Ryssland. Det finns ett omfattande nätverk av 170 seismiska detektorer som ska fånga upp kärnvapenprov, samt 80 stationer av den typ som detekterat Jod-131. Även om ursprunget för utsläppet av Jod-131 fortfarande är okänt, så gör frånvaron av seimiska utslag det osannolikt, men inte omöjligt, att Ryssland brutit mot provstoppet. Dock är Kreml medvetna om de seismiska detektorerna, vilket väcker frågan om det alls är möjligt att givet kunskapen ändå kunna göra test med t ex taktiska små laddningar, t ex de som ska finnas i markrobotavtalbrytande Iskander-M utan att det detekteras? Oavsett finns det någon anledning till att Constant Phoenix ombaserats till Europa. Sannolikt handlar det om detekterad Jod-131. </text>
    <languageCode>sv</languageCode>
    <locationCode>se</locationCode>
    <coordinates />
    <links>
      <link>https://1.bp.blogspot.com/-4uNjjiNQiug/WKguo1sBxwI/AAAAAAAAqKE/_eR7cY8Ft3cd2fYCx-2yXK8AwSHE_A2GgCLcB/s1600/aaea427ee3eaaf8f47d650f48fdf1242.jpg</link>
      <link>http://www.irsn.fr/EN/newsroom/News/Pages/20170213_Detection-of-radioactive-iodine-at-trace-levels-in-Europe-in-January-2017.aspx</link>
      <link>https://www.t.co/2P4IDmovzH</link>
      <link>https://www.twitter.com/Strat2Intel/status/832710701730844672</link>
    </links>
    <tags>
      <tag>Frankrike</tag>
      <tag>försvar</tag>
      <tag>Ryssland</tag>
      <tag>USA</tag>
      <tag>vetenskap</tag>
    </tags>
    <images />
    <indexedAt>2017-02-18T13:12:03Z</indexedAt>
    <publishedAt>2017-02-18T10:26:00Z</publishedAt>
    <reindexedAt>2017-02-22T15:58:31Z</reindexedAt>
    <inlinksCount>15</inlinksCount>
    <blogId>12072801357614410355</blogId>
    <blogName>Cornucopia?</blogName>
    <blogUrl>http://cornucopia.cornubot.se</blogUrl>
    <blogRank>9</blogRank>
    <authority>1591</authority>
  </post>
</twinglydata>
